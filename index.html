<!DOCTYPE html>
<html>
<h3 align="center">Türklerde Ordu</h3>
<br/>
<i> Türk milletinin tarihinde ilk sistemli ordunun büyük Hun kaganı Mo-tun (Bögü Tonga) tarafından kurulduğu zaman zaman ilim adamlarınca ileri sürülüp, bu şekilde bir kanaat hasıl olmuşsa da, bu doğru değildir. Türklerden haber veren en eski vesikalara baktığımızda, M.Ö. 3000’lerden itibaren askeri birliklere sahip olan Türklerin, bu güçleri sayesinde sürekli Çin sınırlarına taarruzları söz konusudur. Eğer düzenli bir orduya sahip bulunmasalardı, Çin imparatorluğu Türklere karşı 9. asırdan itibaren yapımına başlanan Çin Seddi’ni meydana getirmek zorunda kalmazdı. Bununla birlikte araştırmacılar, Türk ordusunun diğer kavimlerin askeri yapılarından farklı olan üç yönünü tespit etmişlerdir: 1- Türk ordusu ücretli değildir. 2- Türk ordusu daîmidir. 3- Türk ordusu temelde suvarilerden oluşur .</i>
<br/>
<i> Eski Türklerde bütün erkekler doğuştan asker oldukları gibi, yeri geldiğinde kadınlar da usta birer savaşçıydılar. Türk ordusunun ve milletinin savaşa daima hazırlıklı bulunmasının nedenleri arasında, Orta Asya bozkırlarında yaşamanın güçlüğünün yanısıra, onların sosyal hayatıyla da alâkalıdır. Ekonomilerinin esası konar-göçer hayvancılığa dayalı olan Türkler, zaten yılın yarısından fazlasını hayvanlarının peşinde, dağlarda ve yaylalarda geçirdiğinden, bünye olarak sağlam bir yapıya sahiptiler. Üstelik, yine yılın belirli aylarında zaman zaman bizzat kaganın başkanlığında, bazan da beylerin sevk ve idaresinde bir nev’i askeri talim özelliği taşıyan sürek avları düzenleniyordu ki, bu da Türklerin savaşa ve savaş manevralarına daima hazırlıklı olmaları demekti. Ayrıca insanlar çocukluklarından itibaren koyunların üzerinde ata binmeyi, yay ve oklarla kuşlara nişan almak suretiyle atıcılığı öğreniyorlardı. İyi birer savaşçı olmaya mecburdular, çünkü harp ganimetlerinden elde edilen gelirler de önemli bir meblağ tutuyordu. Mesela bu hususta kaynaklarda şunlar söylenmektedir: Askerler herhangi bir yere girdiklerinde, önlerine çıkan çadırlara veya evlere üstünde kendi işaretleri olan oklarını saplıyordu. Daha önce çakılmış bir okun yanına başkası iliştirmiyordu. Savaş bitip, kesin zafer kazanıldıktan sonra asker, oklarının bulunduğu yerleri yağmalardı. Ayrıca bu yaptıkları savaşlarda ele geçirilen esirlerden insan gücü olarak yararlanılırdı. Bununla beraber kaynaklarda, Türklerin harp esirlerine ve kendilerine sığınanlara son derece iyi davrandıklarına işaret olunuyor. Aman dileyeni öldürmemek gibi bir geleneğin yanısıra, mağlup olanın kılıç veya koltuk altından geçmesi de galibin himayesine girdiğinin göstergesiydi ki, bu duruma özellikle Dede Korkut Hikayelerinde rastlamaktayız .</i>
<br/>
<br/>
<h3>Türklerde Ordu Millet Anlayışı</h3>
<br/>
<i> İlk Türk devletlerinde ordu-millet anlayışı önemli bir olgu olarak karşımıza çıkmaktadır. Kaynaklara göre hafif ve pratik silahlar kullanan ilk Türk toplumları, savaş alanında bundan dolayı bir üstünlük elde edebilmiştir. Göçebe olmaları nedeniyle ilk Türk devletlerinin taşıması kolay savunma ve saldırı araçları olduğu doğrudur. Fakat, bu yüksüz silahlar savaşta  düşmanın savunmasını delmek konusunda yetersiz kalmıştır. Örneğin, Türklerin hafif kılıçları, düşmanların ağır zırhlarını yenememiştir. Benzer şekilde, düşman surlarını aşmakta etkili olmayan kuşatma silahları, ilk Türklerin duvarla korunan şehirlere saldırı konusunda başarı elde edememesine neden olmuştur. Ayrıca, Türklerin sıkça kullandığı yaylı silahlar, yağmurda ıslandıklarında etkili olamamaktaydı.
Hafif silah gereksinimi, Türklerin at yetiştiricilik tercihlerinden de kaynaklanmaktadır. Göçebe olmalarından dolayı hızlı ve uzun süre koşabilen atları kullanmışlardır. Sürat ve dayanıklılıkta gelişmiş hayvanlar olmalarına rağmen bu atlar, yük taşıma konusunda zayıftırlar. Savaş esnasında, ağır zırh taşıyamazlar ve bundan dolayı saldırıya açıktırlar. Bu doğrultuda, savaşta kullanılmak üzere gereken ağır silahları da taşıyamamakta olan atlar, Türklere dezavantaj olmuşlardır.
Göçebelikle gelen ordu-millet anlayışı ile toplumda tek mesleği asker olan bireyler bulunmamaktadır. Profesyonel veya özel askerlik olmamasıyla beraber toplumdakiler, ne iyi bir asker olarak tamamen başarılı ne de özel hayatlarında veya başka işlerine kendilerini tamamen verebilen bireyler olmuşlardır. Normal hayattaki işlerine de kendilerini vermeye çalışan sürekli askerlerin tek odağı sadece ordu işleri olmadığı için bu alanda yeterince iyi olamamışlardır.</i>
<br/>
<b>Hazırlayan:</b><a title="Oğuz Balık">Onur Mert Arslantürk</a>
<br/>
<b>Altınyıldız Koleji</b>
</html>
